#1
Створіть програму на Python, яка визначає, чи проходить кандидат в наступний тур співбесіди на основі кількості набраних ним балів у тесті.

Задачі:

Введіть кількість балів, які кандидат набрав у тесті, через функцію input та збережіть їх у змінній num як ціле число.
Використовуйте оператор контролю виконання if-else, щоб визначити, чи проходить кандидат до наступного туру. Якщо num більше або дорівнює 83, змінній is_next привласніть значення True. В іншому випадку привласніть їй значення False.
Очікуваний результат:

Програма повинна отримати кількість балів, набраних кандидатом, та вивести, чи проходить кандидат до наступного туру.

Підказки:

Використовуйте int() для перетворення рядкового введення в ціле число.
Умовний оператор if-else допомагає визначити, яку дію потрібно виконати, залежно від виконання умови.

#2
Створіть програму на Python, яка визначає категорію розробника (Junior, Middle, Senior) на основі його стажу роботи.

Задачі:

Отримайте від користувача стаж роботи через функцію input та збережіть це значення у змінній work_experience як ціле число.
На основі значення work_experience вам потрібно визначити рівень розробника і зберегти це як рядок у змінній developer_type. Використовуйте наступні правила:
Якщо стаж роботи від 1 року до 5 років включно, developer_type повинен бути "Middle".
Якщо стаж роботи до 1 року включно, developer_type повинен бути "Junior".
Якщо стаж роботи більше 5 років, developer_type повинен бути "Senior".
Очікуваний результат:

Програма має показати рівень розробника в залежності від стажу роботи, який ввів користувач.

Підказки:

Уважно перевірте умови у вашій структурі if-elif-else, щоб вони відповідали правилам визначення рівня розробника.
Не забудьте використати int() для перетворення введеного користувачем рядка у ціле число.

#3
Напишіть програму на Python, яка визначає характеристику введеного числа: чи воно додатне і парне, додатне і непарне, від'ємне, чи це нуль.

Задачі:

Запросіть користувача ввести ціле число і збережіть його у змінній num.
Використовуйте вкладені умовні вирази для аналізу числа:
Якщо число більше 0, перевірте, чи є воно парним або непарним:
Якщо число парне, залишок від ділення на 2 дорівнює 0, збережіть в змінній result рядок "Positive even number".
Якщо число непарне, залишок від ділення на 2 дорівнює 1, збережіть в змінній result рядок "Positive odd number".
Якщо число менше 0, збережіть в змінній result рядок "Negative number".
Якщо число дорівнює 0, збережіть в змінній result рядок "It is zero".
Очікуваний результат:

В залежності від результату перевірок, програма присвоює змінній result відповідне текстове повідомлення.

Підказки:

Використовуйте оператор залишку від ділення % для перевірки числа на парність.
Зверніть увагу на вірний порядок умовних виразів у вкладеній структурі if-elif-else.

#4
Створіть програму на Python, яка розраховує суму всіх цілих чисел від 1 до числа, введеного користувачем.

Задачі:

Запросіть користувача ввести ціле число від 0 до 100. Збережіть це число в змінній num.
Використовуйте цикл while для підрахунку суми всіх чисел від 1 до введеного числа включно.
Збережіть результат у змінній sum.
Очікуваний результат:

Програма має вирахувати суму всіх чисел від 1 до num включно і зберегти цю суму в змінній sum.

Підказки:

Ініціалізуйте змінну sum значенням 0 перед початком циклу.
В циклі while зменшуйте значення num на 1 після кожного додавання до sum.
Використовуйте цикл while, який продовжується допоки num більше або дорівнює 0.
Тести:

При введеному числі 20, очікувана сума в змінній sum має бути 210.
При введеному числі 10, очікувана сума в змінній sum має бути 55.
При введеному числі 5, очікувана сума в змінній sum має бути 15.
При введеному числі 100, очікувана сума в змінній sum має бути 5050.

#5
